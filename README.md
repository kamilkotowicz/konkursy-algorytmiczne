# konkursy-algorytmiczne

<b>Olimpiada Informatyczna</b> to coroczny konkurs dla uczniów szkół średnich, polegający na rozwiązywaniu zadań algorytmicznych.
Uczestnicy muszą wykazać się nie tylko umiejętnościami programistycznymi, ale także znajomością algorytmiki, logicznym myśleniem i kreatywnością.
Rozwiązaniem każdego zadania jest program komputerowy, który jest automatycznie sprawdzany na wcześniej przygotowanych przez organizatorów testach.
Za każde zadanie można dostać maksymalnie 100 punktów, a na wynik wpływa poprawność działania programu oraz złożoność obliczeniowa użytego algorytmu.

Zawody Olimpiady Informatycznej składają się z trzech etapów:
<ul>
    <li>Etap I jest etapem domowym. Trwa około miesiąca. Polega na rozwiązaniu kilku zadań przez internet. Około 400 najlepszych
    uczniów przechodzi do następnego etapu. </li>
    <li>Etap II jest rozgrywany w warunkach kontrolowanej samodzielności w kilku miejscach w Polsce. Zawody odbywają się w dwóch pięciogodzinnych sesjach
    odbywających się w ciągu dwóch dni. Około 80 uczniów zdobywa tytuł finalisty i awansuje do finału Olimpiady. </li>
    <li>Etap III jest rozgrywany w jednym miejscu i przebiega podobnie jak Etap II. Najlepsi zawodnicy mają szansę reprezentować
    Polskę na zawodach międzynarodowych.</li>
</ul>


<b>Potyczki Algorytmiczne</b> to ogólnopolski konkurs programistyczny, w którym może uczestniczyć każdy. Konkurs składa się z pięciu rund zdalnych, 
rozgrywanych przez Internet, oraz finału, do którego awansuje 20 najlepszych uczestników. Zasady konkursu są zbliżone do zasad Olimpiady Informatycznej, ale
za każde zadanie można dostać maksymalnie 10 punktów. Najlepszych 256 uczestników otrzymuje w nagrodę koszulkę.


Z każdą kolejną rundą poziom trudności zadań wzrasta. Dodatkowo zadania podzielone są na 3 dywizje:
<ul>
    <li>A - Bardzo trudne zadania przeznaczone tylko dla najlepszych. </li>
    <li>B - Dosyć trudne zadania dla osób na zaawansowanym poziomie. </li>
    <li>C - Dywizja w nowszych edycjach konkursu z łatwymi/średnimi zadaniami, która powstała z myślą o osobach początkujących. </li>
</ul>
